《感遇・其一》
作者：張九齡
蘭葉春葳蕤，桂華秋皎潔。
欣欣此生意，自爾為佳節。
誰知林棲者，聞風坐相悅。
草木有本心，何求美人折？
%
《送別》
作者：王維
下馬飲君酒，問君何所之。
君言不得意，歸臥南山陲。
但去莫復問，白雲無盡時。
%
《夏日南亭懷辛大》
作者：孟浩然
山光忽西落，池月漸東上。
散發乘夕涼，開軒臥閒敞。
荷風送香氣，竹露滴清響。
欲取鳴琴彈，恨無知音賞。
感此懷故人，中宵勞夢想。
%
《宿業師山房待丁大不至》
作者：孟浩然
夕陽度西嶺，群壑倏已暝。
鬆月生夜涼，風泉滿清聽。
樵人歸盡欲，煙鳥棲初定。
之子期宿來，孤琴候蘿徑。
%
《感遇・其二》
作者：張九齡
江南有丹桔，經冬猶綠林。
豈伊地氣暖，自有歲寒心。
可以薦佳客，奈何阻重深。
運命唯所遇，循環不可尋。
徒言樹桃李，此木豈無陰。
%
《春泛若耶溪》
作者：綦毋潛
幽意無斷絕，此去隨所偶。
晚風吹行舟，花路入溪口。
際夜轉西壑，隔山望南鬥。
潭煙飛溶溶，林月低向後。
生事且瀰漫，願為持竿叟。
%
《宿王昌齡隱居》
作者：常建
清溪深不測，隱處惟孤雲。
鬆際露微月，清光猶為君。
茅亭宿花影，藥院滋苔紋。
餘亦謝時去，西山鸞鶴群。
%
《初發揚子寄元大校書》
作者：韋應物
悽悽去親愛，泛泛入煙霧。
歸棹洛陽人，殘鍾廣陵樹。
今朝為此別，何處還相遇。
世事波上舟，沿洄安得住。
%
《寄全椒山中道士》
作者：韋應物
今朝郡齋冷，忽念山中客。
澗底束荊薪，歸來煮白石。
欲恃一瓢酒，遠慰風雨夕。
落葉滿空山，何處尋行跡。
%
《長安遇馮著》
作者：韋應物
客從東方來，衣上灞陵雨。
問客何為來，採山因買斧。
冥冥花正開、揚揚燕新乳。
昨別今已春，鬢絲生幾縷。
%
《夕次盱眙縣》
作者：韋應物
落帆逗淮鎮，停舫臨孤驛。
浩浩風起波，冥冥日沉夕。
人歸山郭暗，雁下蘆洲白。
獨夜憶秦關，聽鍾未眠客。
%
《溪居》
作者：柳宗元
久為簪組累，幸此南夷謫。
閒依農圃鄰，偶似山林客。
曉耕翻露草，夜榜響溪石。
來往不逢人，長歌楚天碧。
%
《春思》
作者：李白
燕草如碧絲，秦桑低綠枝。
當君懷歸日，是妾斷腸時。
春風不相識，何事入羅幃？
%
《望嶽》
作者：杜甫
岱宗夫如何，齊魯青未了。
造化鍾神秀，陰陽割昏曉。
蕩胸生層雲，決眥入歸鳥。
會當凌絕頂，一覽眾山小。
%
《塞下曲・其一》
作者：王昌齡
蟬鳴空桑林，八月蕭關道。
出塞復入塞，處處黃蘆草。
從來幽並客，皆向沙場老。
莫學遊俠兒，矜誇紫騮好。
%
《塞下曲・其二》
作者：王昌齡
飲馬渡秋水，水寒風似刀。
平沙日未沒，黯黯見臨洮。
昔日長城戰，鹹言意氣高。
黃塵足今古，白骨亂蓬蒿。
%
《子夜秋歌》
作者：李白
長安一片月，萬戶搗衣聲。
秋風吹不盡，總是玉關情。
何日平胡虜，良人罷遠征。
%
《列女操》
作者：孟郊
梧桐相待老，鴛鴦會雙死。
貞婦貴殉夫，捨生亦如此。
波瀾誓不起，妾心井中水。
%
《遊子吟》
作者：孟郊
慈母手中線，遊子身上衣。
臨行密密縫，意恐遲遲歸。
誰言寸草心，報得三春暉。
%
《登幽州臺歌》
作者：陳子昂
前不見古人，後不見來者。
念天地之悠悠，獨愴然而淚下。
%
《金陵酒肆留別》
作者：李白
風吹柳花滿店香，吳姬壓酒喚客嘗。
金陵子弟來相送，欲行不行各盡觴。
請君試問東流水，別意與之誰短長。
%
《漁翁》
作者：柳宗元
漁翁夜傍西巖宿，曉汲清湘燃楚竹。
煙銷日出不見人，ꆼ乃一聲山水綠。
回看天際下中流，巖上無心雲相逐。
%
《琴歌》
作者：李頎
主人有酒歡今夕，請奏鳴琴廣陵客。
月照城頭烏半飛，霜悽萬樹風入衣。
銅爐華燭燭增輝，初彈淥水後楚妃。
一聲已動物皆靜，四座無言星欲稀。
清淮奉使千餘里，敢告雲山從此始。
%
《夜歸鹿門山歌》
作者：孟浩然
山寺鐘鳴晝已昏，漁梁渡頭爭渡喧。
人隨沙路向江姑，餘亦乘舟歸鹿門。
鹿門月照開煙樹，忽到龐公棲隱處。
巖扉鬆徑長寂寥，惟有幽人自來去。
%
《贈孟浩然》
作者：李白
吾愛孟夫子，風流天下聞。
紅顏棄軒冕，白首臥鬆雲。
醉月頻中聖，迷花不事君。
高山安可仰，徒此揖清芬。
%
《渡荊門送別》
作者：李白
渡遠荊門外，來從楚國遊。
山隨平野盡，江入大荒流。
月下飛天鏡，雲生結海樓。
仍憐故鄉水，萬里送行舟。
%
《送友人》
作者：李白
青山橫北郭，白水繞東城。
此地一為別，孤蓬萬里徵。
浮雲遊子意，落日故人情。
揮手自茲去，蕭蕭班馬鳴。
%
《聽蜀僧浚彈琴》
作者：李白
蜀僧抱綠綺，西下峨嵋峰。
為我一揮手，如聽萬壑鬆。
客心洗流水，餘響入霜鍾。
不覺碧山暮，秋雲暗幾重。
%
《夜泊牛渚懷古》
作者：李白
牛渚西江夜，青天無片雲。
登舟望秋月，空憶謝將軍。
餘亦能高詠，斯人不可聞。
明朝掛帆去，楓葉落紛紛。
%
《春望》
作者：杜甫
國破山河在，城春草木深。
感時花濺淚，恨別鳥驚心。
烽火連三月，家書抵萬金。
白頭搔更短，渾欲不勝簪。
%
《月夜》
作者：杜甫
今夜ꆼ州月，閨中只獨看。
遙憐小兒女，未解憶長安。
香霧雲鬟溼，清輝玉臂寒。
何時倚虛幌，雙照淚痕幹！
%
《春宿左省》
作者：杜甫
花隱掖垣暮，啾啾棲鳥過。
星臨萬戶動，月傍九霄多。
不寢聽金鑰，因風想玉珂。
明朝有封事，數問夜如何？
%
《望月懷遠》
作者：張九齡
海上生明月，天涯共此時。
情人怨遙夜，竟夕起相思。
滅燭憐光滿，披衣覺露滋。
不堪盈手贈，還寢夢佳期。
%
《月夜憶舍弟》
作者：杜甫
戌鼓斷人行，秋邊一雁聲。
露從今夜白，月是故鄉明。
有弟皆分散，無家問死生。
寄書長不達，況乃未休兵。
%
《天末懷李白》
作者：杜甫
涼風起天末，君子意如何。
鴻雁幾時到，江湖秋水多。
文章憎命達，魑魅喜人過。
應共冤魂語，投詩贈汨羅。
%
《奉濟驛重送嚴公四韻》
作者：杜甫
遠送從此別，青山空復情。
幾時杯重把，昨夜月同行。
列郡謳歌惜，三朝出入榮。
江村獨歸處，寂寞養殘生。
%
《別房太尉墓》
作者：杜甫
他鄉復行役，駐馬別孤墳。
近淚無干土，低空有斷雲。
對棋陪謝傅，把劍覓徐君。
唯見林花落，鶯啼送客聞。
%
《旅夜書懷》
作者：杜甫
細草微風岸，危檣獨夜舟。
星垂平野闊，月湧大江流。
名豈文章著，官應老病休，
飄飄何所似，天地一沙鷗。
%
《登岳陽樓》
作者：杜甫
昔聞洞庭水，今上岳陽樓。
吳楚東南坼，乾坤日夜浮。
親朋無一字，老病有孤舟。
戎馬關山北，憑軒涕泗流。
%
《輞川閒居贈裴秀才迪》
作者：王維
寒山轉蒼翠，秋水日潺ꆼ。
倚杖柴門外，臨風聽暮蟬。
渡頭餘落日，墟里上孤煙。
復值接輿醉，狂歌五柳前。
%
《山居秋暝》
作者：王維
空山新雨後，天氣晚來秋。
明月鬆間照，清泉石上流。
竹喧歸浣女，蓮動下漁舟。
隨意春芳歇，王孫自可留。
%
《歸嵩山作》
作者：王維
清川帶長薄，車馬去閒閒。
流水如有意，暮禽相與還。
荒城臨古渡，落日滿秋山。
迢遞嵩高下，歸來且閉關。
%
《終南山》
作者：王維
太乙近天都，連山到海隅。
白雲回望合，青靄入看無。
分野中峰變，陰晴眾壑殊。
欲投人處宿，隔水問樵夫。
%
《送杜少府之任蜀州》
作者：王勃
城闕輔三秦，風煙望五津。
與君離別意，同是宦遊人。
海內存知己，天涯若比鄰。
無為在岐路，兒女共沾巾。
%
《酬張少府》
作者：王維
晚年惟好靜，萬事不關心。
自顧無長策，空知返舊林。
松風吹解帶，山月照彈琴。
君問窮通理，漁歌入浦深。
%
《過香積寺》
作者：王維
不知香積寺，數裡入雲峰。
古木無人徑，深山何處鐘。
泉聲咽危石，日色冷青松。
薄暮空潭曲，安禪製毒龍。
%
《送梓州李使君》
作者：王維
萬壑樹參天，千山響杜鵑。
山中一夜雨，樹杪百重泉。
漢女輸ꆼ布，巴人訟芋田。
文翁翻教授，不敢倚先賢。
%
《漢江臨泛》
作者：王維
楚塞三湘接，荊門九派通。
江流天地外，山色有無中。
郡邑浮前浦，波瀾動遠空。
襄陽好風日，留醉與山翁。
%
《終南別業》
作者：王維
中歲頗好道，晚家南山陲。
興來每獨往，勝事空自知。
行到水窮處，坐看雲起時。
偶然值林叟，談笑無還期。
%
《臨洞庭上張丞相》
作者：孟浩然
八月湖水平，涵虛混太清。
氣蒸雲夢澤，波撼岳陽城。
欲濟無舟楫，端居恥聖明。
坐觀垂釣者，徒有羨魚情。
%
《與諸子登峴山》
作者：孟浩然
人事有代謝，往來成古今。
江山留勝蹟，我輩復登臨。
水落魚梁淺，天寒夢澤深。
羊公碑尚在，讀罷淚沾巾。
%
《宴梅道士山房》
作者：孟浩然
林臥愁春盡，搴帷見物華。
忽逢青鳥使，邀入赤松家。
金灶初開火，仙桃正發花。
童顏若可駐，何惜醉流霞。
%
《歲暮歸南山》
作者：孟浩然
北闕休上書，南山歸敝廬。
不才明主棄，多病故人疏。
白髮催年老，青陽逼歲除。
永懷愁不寐，鬆月夜窗虛。
%
《過故人莊》
作者：孟浩然
故人具雞黍，邀我至田家。
綠樹村邊合，青山郭外斜。
開軒面場圃，把酒話桑麻。
待到重陽日，還來就菊花。
%
《秦中感秋寄遠上人》
作者：孟浩然
一丘常欲臥，三徑苦無資。
北土非吾願，東林懷我師。
黃金燃桂盡，壯志逐年衰。
日夕涼風至，聞蟬但益悲。
%
《宿桐廬江寄廣陵舊遊》
作者：孟浩然
山暝聽猿愁，滄江急夜流。
風鳴兩岸葉，月照一孤舟。
建德非吾土，維揚憶舊遊。
還將兩行淚，遙寄海西頭。
%
《留別王維》
作者：孟浩然
寂寂竟何待，朝朝空自歸。
欲尋芳草去，惜與故人違。
當路誰相假，知音世所稀。
只應守寂寞，還掩故園扉。
%
《早寒江上有懷》
作者：孟浩然
木落雁南渡，北風江上寒。
我家襄水曲，遙隔楚雲端。
鄉淚客中盡，孤帆天際看。
迷津欲有問，平海夕漫漫。
%
《秋日登吳公臺上寺遠眺》
作者：劉長卿
古臺搖落後，秋入望鄉心。
野寺來人少，雲峰隔水深。
夕陽依舊壘，寒磬滿空林。
惆悵南朝事，長江獨自今。
%
《送李中丞歸漢陽別業》
作者：劉長卿
流落徵南將，曾驅十萬師。
罷官無舊業，老去戀明時。
獨立三邊靜，輕生一劍知，
茫茫江漢上，日暮欲何之。
%
《餞別王十一南遊》
作者：劉長卿
望君煙水闊，渾手淚沾巾。
飛鳥沒何處，青山空向人。
長江一帆遠，落日五湖春。
誰見汀洲上，相思愁白蘋。
%
《尋南溪常山道人隱居》
作者：劉長卿
一路經行處，莓苔見屐痕。
白雲依靜渚，芳草閉閒門。
過雨看鬆色，隨山到水源。
溪花與禪意，相對亦忘言。
%
《新年作》
作者：劉長卿
鄉心新歲切，天畔獨潸然。
老至居人下，春歸在客先。
嶺猿同旦暮，江柳共風煙。
已似長沙傅，從今又幾年。
%
《送僧歸日本》
作者：錢起
上國隨緣住，來途若夢行。
浮天滄海遠，去世法舟輕。
水月通禪寂，魚龍聽梵聲。
惟憐一燈影，萬里眼中明。
%
《和晉陵陸丞相早春遊望》
作者：杜審言
獨有宦遊人，偏驚物候新。
雲霞出海曙，梅柳渡江春。
淑氣催黃鳥，晴光轉綠蘋。
忽聞歌古調，歸思欲沾襟。
%
《谷口書齋寄楊補闕》
作者：錢起
泉壑帶茅茨，雲霞生薜帷。
竹憐新雨後，山愛夕陽時。
閒鷺棲常早，秋花落更遲。
家僮掃羅徑，昨與故人期。
%
《淮上喜會樑川故人》
作者：韋應物
江漢曾為客，相逢每醉還。
浮雲一別後，流水十年間。
歡笑情如舊，蕭疏鬢已斑。
何因北歸去，淮上對秋山。
%
《賦得暮雨送李胄》
作者：韋應物
楚江微雨裡，建業暮鍾時。
漠漠帆來重，冥冥鳥去遲。
海門深不見，浦樹遠含滋。
相送情無限，沾襟比散絲。
%
《酬程延秋夜即事見贈》
作者：韓ꆼ
長簟迎風早，空城澹月華。
星河秋一雁，砧杵夜千家。
節候看應晚，心期臥已賒。
向來吟秀句，不覺已鳴鴉。
%
《闕題》
作者：劉脊虛
道由白雲盡，春與清溪長。
時有落花至，遠隨流水香。
閒門向山路，深柳讀書堂。
幽映每白日，清輝照衣裳。
%
《江鄉故人偶集客舍》
作者：戴叔倫
天秋月又滿，城闕夜千重。
還作江南會，翻疑夢裡逢。
風枝驚暗鵲，露草覆寒蟲。
羈旅長堪醉，相留畏曉鍾。
%
《送李端》
作者：盧倫
故關衰草遍，離別正堪悲。
路出寒雲外，人歸暮雪時。
少孤為客早，多難識君遲。
掩泣空相向，風塵何所期。
%
《喜見外弟又言別》
作者：李益
十年離亂後，長大一相逢，
問姓驚初見，稱名憶舊容。
別來滄海事，語罷暮天鍾。
明日巴陵道，秋山又幾重。
%
《雲陽館與韓紳宿別》
作者：司空曙
故人江海別，幾度隔山川。
乍見翻疑夢，相悲各問年。
孤燈寒照雨，深竹暗浮煙。
更有明朝恨，離杯惜共傳。
%
《喜見外弟盧綸見宿》
作者：司空曙
靜夜四無鄰，荒居舊業貧。
雨中黃葉樹，燈下白頭人。
以我獨沉久，愧君相見頻。
平生自有分，況是霍家親。
%
《雜詩》
作者：沈ꆼ期
聞道黃龍戌，頻年不解兵。
可憐閨裡月，長在漢家營。
少婦今春意，良人昨夜情。
誰能將旗鼓，一為取龍城。
%
《賊平後送人北歸》
作者：司空曙
世亂同南去，時清獨北還。
他鄉生白髮，舊國見青山。
曉月過殘壘，繁星宿故關。
寒禽與衰草，處處伴愁顏。
%
《蜀先主廟》
作者：劉禹錫
天地英雄氣，千秋尚凜然。
勢分三足鼎，業復五銖錢。
得相能開國，生兒不象賢。
淒涼蜀故妓，來舞魏宮前。
%
《沒蕃故人》
作者：張藉
前年戌月支，城下沒全師。
蕃漢斷消息，死生長別離。
無人收廢帳，歸馬識殘旗。
欲祭疑君在，天涯哭此時。
%
《草》
作者：白居易
離離原上草，一歲一枯榮。
野火燒不盡，春風吹又生。
遠芳侵古道，晴翠接荒城。
又送王孫去，萋萋滿別情。
%
《旅宿》
作者：杜牧
旅館無良伴，凝情自悄然。
寒燈思舊事，斷雁警愁眠。
遠夢歸侵曉，家書到隔年。
滄江好煙月，門系釣魚船。
%
《秋日赴闕題潼關驛樓》
作者：許渾
紅葉晚蕭蕭，長亭酒一瓢。
殘雲歸太華，疏雨過中條。
樹色隨關迥，河聲入海遙。
帝鄉明日到，猶自夢漁樵。
%
《早秋》
作者：許渾
遙夜泛清瑟，西風生翠蘿。
殘螢棲玉露，早雁拂金河。
高樹曉還密，遠山晴更多。
淮南一葉下，自覺洞庭波。
%
《蟬》
作者：李商隱
本以高難飽，徒勞恨費聲。
五更疏欲斷，一樹碧無情。
薄宦梗猶泛，故園蕪已平。
煩君最相警，我亦舉家清。
%
《風雨》
作者：李商隱
淒涼寶劍篇，羈泊欲窮年。
黃葉仍風雨，青樓自管絃。
新知遭薄俗，舊好隔良緣。
心斷新豐酒，銷愁又幾千。
%
《落花》
作者：李商隱
高閣客竟去，小園花亂飛。
參差連曲陌，迢遞送斜暉。
腸斷未忍掃，眼穿仍欲歸。
芳心向春盡，所得是沾衣。
%
《題大庾嶺北驛》
作者：宋之問
陽月南飛雁，傳聞至此回。
我行殊未已，何日復歸來。
江靜潮初落，林昏瘴不開，
明朝望鄉處，應見隴頭梅。
%
《涼思》
作者：李商隱
客去波平檻，蟬休露滿枝。
永懷當此節，倚立自移時。
北斗兼春遠，南陵寓使遲。
天涯占夢數，疑誤有新知。
%
《北青蘿》
作者：李商隱
殘陽西入崦，茅屋訪孤僧。
落葉人何在，寒雲路幾層。
獨敲初夜磬，閒倚一枝藤。
世界微塵裡，吾寧愛與憎。
%
《送人東遊》
作者：溫庭筠
荒戌落黃葉，浩然離故關。
高風漢陽渡，初日郢門山。
江上幾人在，天涯孤棹還。
何當重相見，樽酒慰離顏。
%
《灞上秋居》
作者：馬戴
灞原風雨定，晚見雁行頻。
落葉他鄉樹，寒燈獨夜人。
空園白露滴，孤壁野僧鄰。
寄臥郊扉久，何年致此身。
%
《楚江懷古》
作者：馬戴
露氣寒光集，微陽下楚丘。
猿啼洞庭樹，人在木蘭舟。
廣澤生明月，蒼山夾亂流。
雲中君不見，竟夕自悲秋。
%
《書邊事》
作者：張喬
調角斷清秋，徵人倚戌樓。
春風對青冢，白日落梁州。
大漠無兵阻，窮邊有客遊。
蕃情似此水，長願向南流。
%
《除夜有懷》
作者：崔塗
迢遞三巴路，羈危萬里身。
亂山殘雪夜，孤燭異鄉人。
漸與骨肉遠，轉於僮僕親。
那堪正漂泊，明日歲華新。
%
《孤雁》
作者：崔塗
幾行歸塞盡，念爾獨何之。
暮雨相呼失，寒塘欲下遲。
渚雲低暗度，關月冷相隨。
未必逢ꆼ繳，孤飛自可疑。
%
《春宮怨》
作者：杜荀鶴
早被嬋娟誤，欲歸臨鏡慵。
承恩不在貌，教妾若為容。
風暖鳥聲碎，日高花影重。
年年越溪女，相憶採芙蓉。
%
《章臺夜思》
作者：韋莊
清瑟怨遙夜，繞弦風雨哀。
孤燈聞楚角，殘月下章臺。
芳草已雲暮，故人殊未來。
鄉書不可寄，秋雁又南迴。
%
《次北固山下》
作者：王灣
客路青山下，行舟綠水前。
潮平兩岸闊，風正一帆懸。
海日生殘夜，江春入舊年。
鄉書何處達，歸雁洛陽邊。
%
《尋陸鴻漸不遇》
作者：僧皎然
移家雖帶郭，野徑入桑麻。
近種籬邊菊，秋來未著花。
扣門無犬吠，欲去問西家。
報道山中去，歸來每日斜。
%
《破山寺後禪院》
作者：常建
清晨入古寺，初日照高林。
曲徑通幽處，禪房花木深。
山光悅鳥性，潭影空人心。
萬籟此俱寂，惟聞鐘磬音。
%
《黃鶴樓》
作者：崔顥
昔人已乘黃鶴去，此地空餘黃鶴樓。
黃鶴一去不復返，白雲千載空悠悠。
晴川歷歷漢陽樹，芳草萋萋鸚鵡洲。
日暮鄉關何處是，煙波江上使人愁。
%
《積雨輞川莊作》
作者：王維
積雨空林煙火遲，蒸藜炊黍餉東ꆼ。
漠漠水田飛白鷺，陰陰夏木囀黃鸝。
山中習靜觀朝槿，松下清齋折露葵。
野老與人爭席罷，海鷗何事更相疑。
%
《贈郭給事》
作者：王維
洞門高閣靄餘暉，桃李陰陰柳絮飛。
禁裡疏鍾官舍晚，省中啼鳥吏人稀。
晨搖玉佩趨金殿，夕奉天書拜瑣闈。
強欲從君無那老，將因臥病解朝衣。
%
《蜀相》
作者：杜甫
丞相祠堂何處尋，錦官城外柏森森。
映階碧草自春色，隔葉黃鸝空好音。
三顧頻煩天下計，兩朝開濟老臣心。
出師未捷身先死，長使英雄淚滿襟。
%
《客至》
作者：杜甫
舍南舍北皆春水，但見群鷗日日來。
花徑不曾緣客掃，蓬門今始為君開。
盤飧市遠無兼味，樽酒家貧只舊醅。
肯與鄰翁相對飲，隔離呼取盡餘杯。
%
《野望》
作者：杜甫
西山白雪三城戍，南浦清江萬里橋。
海內風塵諸弟隔，天涯涕淚一身遙。
惟將遲暮供多病，未有涓埃答聖朝。
跨馬出郊時極目，不堪人事日蕭條。
%
《聞官軍收河南河北》
作者：杜甫
劍外忽傳收薊北，初聞涕淚滿衣裳。
卻看妻子愁何在，漫卷詩書喜欲狂。
白日放歌須縱酒，青春作伴好還鄉。
即從巴峽穿巫峽，便下襄陽向洛陽。
%
《登高》
作者：杜甫
風急天高猿嘯哀，渚清沙白鳥飛回。
無邊落木蕭蕭下，不盡長江滾滾來。
萬里悲秋常作客，百年多病獨登臺。
艱難苦恨繁霜鬢，潦倒新停濁酒杯。
%
《登樓》
作者：杜甫
花近高樓傷客心，萬方多難此登臨。
錦江春色來天地，玉壘浮雲變古今。
北極朝廷終不改，西山寇盜莫相侵。
可憐後主還祠廟，日暮聊為梁父吟。
%
《宿府》
作者：杜甫
清秋幕府井梧寒，獨宿江城蠟炬殘。
永夜角聲悲自語，中庭月色好誰看。
風塵荏苒音書絕，關塞蕭條行路難。
已忍伶俜十年事，強移棲息一枝安。
%
《行經華陰》
作者：崔顥
迢ꆼ太華俯鹹京，天外三峰削不成。
武帝祠前雲欲散，仙人掌上雨初晴。
河山北枕秦關險，驛路西連漢ꆼ平。
借問路旁名利客，何如此處學長生。
%
《閣夜》
作者：杜甫
歲暮陰陽催短景，天涯霜雪霽寒宵。
五更鼓角聲悲壯，三峽星河影動搖。
野哭幾家聞戰伐，夷歌數處起漁樵。
臥龍躍馬終黃土，人事音書漫寂寥。
%
《詠懷古蹟・其一》
作者：杜甫
支離東北風塵際，飄泊西南天地間。
三峽樓臺淹日月，五溪衣服共雲山。
羯胡事主終無賴，詞客哀時且未還。
庾信平生最蕭瑟，暮年詩賦動江關。
%
《詠懷古蹟・其二》
作者：杜甫
搖落深知宋玉悲，風流儒雅亦吾師。
悵望千秋一灑淚，蕭條異代不同時。
江山故宅空文藻，雲雨荒臺豈夢思。
最是楚宮俱泯滅，舟人指點到今疑。
%
《詠懷古蹟・其三》
作者：杜甫
群山萬壑赴荊門，生長明妃尚有村。
一去紫臺連朔漠，獨留青冢向黃昏，
畫圖省識春風面，環佩空歸月夜魂。
千載琵琶作胡語，分明怨恨曲中論。
%
《詠懷古蹟・其四》
作者：杜甫
蜀主徵吳幸三峽，崩年亦在永安宮。
翠華想象空山裡，玉殿虛無野寺中。
古廟杉鬆巢水鶴，歲時伏臘走村翁。
武侯祠屋常鄰近，一體君臣祭祀同。
%
《詠懷古蹟・其五》
作者：杜甫
諸葛大名垂宇宙，宗臣遣像肅清高。
三分割據紆籌策，萬古雲霄一羽毛。
伯仲之間見伊呂，指揮若定失蕭曹。
運移漢祚終難復，志決身殲軍務勞。
%
《江州重別薛六柳八二員外》
作者：劉長卿
生涯豈料承優詔，世事空知學醉歌。
江上月明胡雁過，淮南木落楚山多。
寄身且喜滄洲近，顧影無如白髮何。
今日龍鍾人共老，愧君猶遣慎風波。
%
《長沙過賈誼宅》
作者：劉長卿
三年謫宦此棲遲，萬古惟留楚客悲。
秋草獨尋人去後，寒林空見日斜時。
漢文有道恩猶薄，湘水無情吊豈知。
寂寂江山搖落處，憐君何事到天涯。
%
《自夏口至鸚鵡洲夕望岳陽寄源中丞》
作者：劉長卿
汀洲無浪復無煙，楚客相思益渺然。
漢口夕陽斜渡鳥，洞庭秋水遠連天。
孤城背嶺寒吹角，獨樹臨江夜泊船。
賈誼上書憂漢室，長沙謫去古今憐。
%
《贈闕下裴舍人》
作者：錢起
二月黃鸝飛上林，春城紫禁曉陰陰。
長樂鐘聲花外盡，龍池柳色雨中深。
陽和不散窮途恨，霄漢常懸捧日心。
獻賦十年猶未遇，羞將白髮對華簪。
%
《望薊門》
作者：祖詠
燕臺一去客心驚，笳鼓喧喧漢將營。
萬里寒光生積雪，三邊曙色動危旌，
沙場烽火侵胡月，海畔雲山擁薊城。
少小雖非投筆吏，論功還欲請長纓。
%
《寄李儋元錫》
作者：韋應物
去年花裡逢君別，今日花開又一年。
世事茫茫難自料，春愁黯黯獨成眠。
身多疾病思田裡，邑有流亡愧俸錢。
聞道欲來相問訊，西樓望月幾回圓。
%
《同題仙遊觀》
作者：韓ꆼ
仙台初見五城樓，風物悽悽宿雨收。
山色遙連秦樹晚，砧聲近報漢宮秋。
疏鬆影落空壇靜，細草香閒小洞幽。
何用別尋方外去，人間亦自有丹丘。
%
《春思》
作者：皇甫冉
鶯啼燕語報新年，馬邑龍堆路幾千。
家住層城臨漢苑，心隨明月到胡天。
機中錦字論長恨，樓上花枝笑獨眠。
為問元戎竇車騎，何時返旆勒燕然。
%
《晚次鄂州》
作者：盧綸
雲開遠見漢陽城，猶是孤帆一日程。
估客晝眠知浪靜，舟人夜語覺潮生。
三湘愁鬢逢秋色，萬里歸心對月明。
舊業已隨征戰盡，更堪江上鼓鼙聲。
%
《登柳州城樓寄漳汀封連四州刺史》
作者：柳宗元
城上高樓接大荒，海天愁思正茫茫。
驚風亂ꆼ芙蓉水。密雨斜侵薜荔牆。
嶺樹重遮千里目，江流曲似九迴腸。
共來百越紋身地，猶是音書滯一鄉。
%
《西塞山懷古》
作者：劉禹錫
王浚樓船下益州，金陵王氣黯然收。
千尋鐵鎖沉江底，一片降幡出石頭。
人世幾回傷往事，山形依舊枕寒流。
從今四海為家日，故壘蕭蕭蘆荻秋。
%
《遣悲懷・其一》
作者：元稹
謝公最小偏憐女，自嫁黔婁百事乖。
顧我無衣搜藎篋，泥他沽酒拔金釵。
野蔬充膳甘長藿，落葉添薪仰古槐。
今日俸錢過十萬，與君營奠復營齋。
%
《遣悲懷・其二》
作者：元稹
昔日戲言身後事，今朝都到眼前來。
衣裳已施行看盡，針線猶存未忍開。
尚想舊情憐婢僕，也曾因夢送錢財。
誠知此恨人人有，貧賤夫妻百事哀。
%
《遣悲懷・其三》
作者：元稹
閒坐悲君亦自悲，百年多是幾多時。
鄧攸無子尋知命，潘岳悼亡猶費詞。
同穴ꆼ冥何所望，他生緣會更難期。
惟將終夜常開眼，報答平生未展眉。
%
《九月登望仙台呈劉明府容》
作者：崔曙
漢文皇帝有高臺，此日登臨曙色開。
三晉雲山皆北向，二陵風雨自東來。
關門令尹誰能識，河上仙翁去不回。
且欲近尋彭澤宰，陶然共醉菊花杯。
%
《錦瑟》
作者：李商隱
錦瑟無端五十弦，一弦一柱思華年。
莊生曉夢迷蝴蝶，望帝春心託杜鵑。
滄海月明珠有淚，藍田日暖玉生煙。
此情可待成追憶，只是當時已惘然。
%
《無題》
作者：李商隱
昨夜星辰昨夜風，畫樓西畔桂堂東。
身無綵鳳雙飛翼，心有靈犀一點通。
隔座送鉤春酒暖，分曹射覆蠟燈紅。
嗟餘聽鼓應官去，走馬蘭臺類轉蓬。
%
《隋宮》
作者：李商隱
紫泉宮殿鎖煙霞，欲取蕪城作帝家。
玉璽不緣歸日角，錦帆應是到天涯。
於今腐草無螢火，終古垂楊有暮鴉。
地下若逢陳後主，豈宜重問後庭花。
%
《無題・其一》
作者：李商隱
來是空言去絕蹤，月斜樓上五更鐘。
夢為遠別啼難喚，書被催成墨未濃。
蠟照半籠金翡翠，麝薰微度繡芙蓉。
劉郎已恨蓬山遠，更隔蓬山一萬重。
%
《無題・其二》
作者：李商隱
颯颯東風細雨來，芙蓉塘外有輕雷。
金蟾齧鎖燒香入，玉虎牽絲汲井回。
賈氏窺簾韓掾少，宓妃留枕魏王才。
春心莫共花爭發，一寸相思一寸灰。
%
《籌筆驛》
作者：李商隱
猿鳥猶疑畏簡書，風雲常為護儲胥。
徒令上將揮神筆，終見降王走傳車。
管樂有才原不忝，關張無命欲何如。
他年錦裡經祠廟，梁父吟成恨有餘。
%
《無題》
作者：李商隱
相見時難別亦難，東風無力百花殘。
春蠶到死絲方盡，蠟炬成灰淚始幹。
曉鏡但愁雲鬢改，夜吟應覺月光寒。
蓬萊此去無多路，青鳥殷勤為探看。
%
《春雨》
作者：李商隱
悵臥新春白袷衣，白門寥落意多違。
紅樓隔雨相望冷，珠箔飄燈獨自歸。
遠路應悲春ꆼ晚，殘宵猶得夢依稀。
玉ꆼ緘札何由達，萬里雲羅一雁飛。
%
《無題・其一》
作者：李商隱
鳳尾香羅薄幾重，碧文圓頂夜深縫。
扇裁月魄羞難掩，車走雷聲語未通。
曾是寂寥金燼暗，斷無消息石榴紅。
斑騅只系垂楊岸，何處西南任好風。
%
《無題・其二》
作者：李商隱
重幃深下莫愁堂，臥後清宵細細長。
神女生涯原是夢，小姑居處本無郎。
風波不信菱枝弱，月露誰教桂葉香。
直道相思了無益，未妨惆悵是清狂。
%
《送魏萬之京》
作者：李頎
朝聞遊子唱驪歌，昨夜微霜初度河。
鴻雁不堪愁裡聽，雲山況是客中過。
關城曙色催寒近，御苑砧聲向晚多。
莫是長安行樂處，空令歲月易蹉跎。
%
《利州南渡》
作者：溫庭筠
澹然空水對斜暉。曲島蒼茫接翠微。
波上馬嘶看棹去，柳邊人歇待船歸。
數叢沙草群鷗散，萬頃江田一鷺飛。
誰解乘舟尋范蠡，五湖煙水獨忘機。
%
《蘇武廟》
作者：溫庭筠
蘇武魂銷漢使前，古祠高樹兩茫然。
雲邊雁斷胡天月，隴上羊歸塞草煙。
回日樓臺非甲帳，去時冠劍是丁年。
茂陵不見封侯印，空向秋波哭逝川。
%
《宮詞》
作者：薛逢
十二樓中盡曉妝，望仙樓上望君王。
鎖銜金獸連環冷，水滴銅龍晝漏長。
雲髻罷梳還對鏡，羅衣欲換更添香。
遙窺正殿簾開處，袍ꆼ宮人掃御床。
%
《貧女》
作者：秦韜玉
蓬門未識綺羅香，擬託良媒益自傷。
誰愛風流高格調，共憐時世儉梳妝。
敢將十指誇針巧，不把雙眉鬥畫長。
苦恨年年壓金線，為他人作嫁衣裳。
%
《登金陵鳳凰臺》
作者：李白
鳳凰臺上鳳凰遊，鳳去臺空江自流。
吳宮花草埋幽徑，晉代衣冠成古丘。
三山半落青天外，二水中分白鷺洲。
總為浮雲能蔽日，長安不見使人愁。
%
《送李少府貶峽中王少府貶長沙》
作者：高適
嗟君此別意如何，駐馬銜杯問謫居。
巫峽啼猿數行淚，衡陽歸雁幾封書。
青楓江上秋帆遠，白帝城邊古木疏。
聖代即今多雨露，暫時分手莫躊躇。
%
《奉和中書舍人賈至早朝大明宮》
作者：岑參
雞鳴紫陌曙光寒，鶯囀皇州春色闌。
金闕曉鍾開萬戶，玉階仙仗擁千官。
花迎劍佩星初落，柳拂旌旗露未乾。
獨有鳳凰池上客，陽春一曲和皆難。
%
《和賈至舍人早朝大明宮之作》
作者：王維
絳幘雞人報曉籌，尚衣方進翠雲裘。
九天閶闔開宮殿，萬國衣冠拜冕旒。
日色才臨仙掌動，香菸欲傍袞龍浮。
朝罷須裁五色詔，佩聲歸到鳳池頭。
%
《古意呈補闕喬知之》
作者：沈全期
盧家少婦鬱金堂，海燕雙棲玳瑁梁。
九月寒砧催木葉，十年征戍憶遼陽。
白浪河北音書斷，丹鳳城南秋夜長。
誰為含愁獨不見，更教明月照流黃。
%
《鹿柴》
作者：王維
空山不見人，但聞人語響。
返影入深林，復照青苔上。
%
《夜思》
作者：李白
床前明月光，疑是地上霜。
舉頭望明月，低頭思故鄉。
%
《怨情》
作者：李白
美人卷珠簾，深坐蹙蛾眉。
但見淚痕溼，不知心恨誰。
%
《八陣圖》
作者：杜甫
功蓋三分國，名成八陣圖。
江流石不轉，遣恨失吞吳。
%
《登鸛雀樓》
作者：王之渙
白日依山盡，黃河入海流。
欲窮千里目，更上一層樓。
%
《送靈澈》
作者：劉長卿
蒼蒼竹林寺，杳杳鐘聲晚。
荷笠帶斜陽，青山獨歸遠。
%
《彈琴》
作者：劉長卿
泠泠七絃上，靜聽松風寒。
古調雖自愛，今人多不彈。
%
《送上人》
作者：劉長卿
孤雲將野鶴，豈向人間住。
莫買沃洲山，時人已知處。
%
《秋夜寄邱員外》
作者：韋應物
懷君屬秋夜，散步詠涼天。
空山松子落，幽人應未眠。
%
《聽箏》
作者：李端
鳴箏金粟柱，素手玉房前。
欲得周郎顧，時時誤拂弦。
%
《新嫁娘》
作者：王建
三日入廚下，洗手作羹湯。
未諳姑食性，先遣小姑嘗。
%
《竹裡館》
作者：王維
獨坐幽篁裡，彈琴復長嘯。
深林人不知，明月來相照。
%
《玉臺體》
作者：權德輿
昨夜裙帶解，今朝ꆼ子飛。
鉛華不可棄，莫是藁砧歸。
%
《江雪》
作者：柳宗元
千山鳥飛絕，萬徑人蹤滅。
孤舟蓑笠翁，獨釣寒江雪。
%
《行宮》
作者：元稹
寥落古行宮，宮花寂寞紅。
白頭宮女在，閒坐說玄宗。
%
《問劉十九》
作者：白居易
綠蟻新醅酒，紅泥小火爐。
晚來天欲雪，能飲一杯無。
%
《何滿子》
作者：張祜
故國三千里，深宮二十年。
一聲何滿子，雙淚落君前。
%
《登樂遊原》
作者：李商隱
向晚意不適，驅車登古原。
夕陽無限好，只是近黃昏。
%
《尋隱者不遇》
作者：賈島
松下問童子，言師採藥去。
只在此山中，雲深不知處。
%
《渡漢江》
作者：李頻
嶺外音書絕，經冬復立春。
近鄉情更怯，不敢問來人。
%
《春怨》
作者：金昌緒
打起黃鶯兒，莫教枝上啼。
啼時驚妾夢，不得到遼西。
%
《哥舒歌》
作者：西鄙人
北斗七星高，哥舒夜帶刀。
至今窺牧馬，不敢過臨洮。
%
《送別》
作者：王維
山中相送罷，日暮掩柴扉。
春草年年綠，王孫歸不歸。
%
《相思》
作者：王維
紅豆生南國，春來發幾枝。
願君多采擷，此物最相思。
%
《雜詩》
作者：王維
君自故鄉來，應知故鄉事。
來日綺窗前，寒梅著花未。
%
《送崔九》
作者：裴迪
歸山深淺去，須盡丘壑美。
莫學武陵人，暫遊桃源裡。
%
《終南望餘雪》
作者：祖詠
終南陰嶺秀，積雪浮雲端。
林表明霽色，城中增暮寒。
%
《宿建德江》
作者：孟浩然
移舟泊煙渚，日暮客愁新。
野曠天低樹，江清月近人。
%
《春曉》
作者：孟浩然
春眠不覺曉，處處聞啼鳥。
夜來風雨聲，花落知多少。
%
《長幹行・其一》
作者：崔顥
君家何處住，妾住在橫塘。
停船暫借問，或恐是同鄉。
%
《長幹行・其二》
作者：崔顥
家臨九江水，來去九江側。
同是長幹人，生小不相識。
%
《玉階怨》
作者：李白
玉階生白露，夜久侵羅襪。
卻下水晶簾，玲瓏望秋月。
%
《塞下曲・其一》
作者：盧綸
鷲翎金僕姑，燕尾繡蝥弧。
獨立揚新令，千營共一呼。
%
《塞下曲・其二》
作者：盧綸
林暗草驚風，將軍夜引弓。
平明尋白羽，沒在石稜中。
%
《塞下曲・其三》
作者：盧綸
月黑雁飛高，單于夜遁逃。
欲將輕騎逐，大雪滿弓刀。
%
《塞下曲・其四》
作者：盧綸
野幕蔽瓊筵，羌戎賀勞旋。
醉和金甲舞。雷鼓動山川。
%
《江南曲》
作者：李益
嫁得瞿塘賈，朝朝誤妾期。
早知潮有信，嫁與弄潮兒。
%
《回鄉偶書》
作者：賀知章
少小離家老大回，鄉音無改鬢毛催。
兒童相見不相識，笑問客從何處來。
%
《逢入京使》
作者：岑參
故園東望路漫漫，雙袖龍鍾淚不幹。
馬上相逢無紙筆，憑君傳語報平安。
%
《江南逢李龜年》
作者：杜甫
岐王宅裡尋常見，崔九堂前幾度聞。
正是江南好風景，落花時節又逢君。
%
《滁州西澗》
作者：韋應物
獨憐幽草澗邊生，上有黃鸝深樹鳴。
春潮帶雨晚來急，野渡無人舟自橫。
%
《楓橋夜泊》
作者：張繼
月落烏啼霜滿天，江楓漁火對愁眠。
姑蘇城外寒山寺，夜半鐘聲到客船。
%
《寒食》
作者：韓翎
春城無處不飛花，寒食東風御柳斜。
日暮漢宮傳蠟燭，輕煙散入五侯家。
%
《月夜》
作者：劉方平
更深月色半人家，北斗闌干南鬥斜。
今夜偏知春氣暖，蟲聲新透綠窗紗。
%
《春怨》
作者：劉方平
紗窗日落漸黃昏，金屋無人見淚痕。
寂寞空庭春欲晚，梨花滿地不開門。
%
《徵人怨》
作者：柳中庸
歲歲金河復玉關，朝朝馬策與刀環。
三春白雪歸青冢，萬里黃河繞黑山。
%
《宮詞》
作者：顧況
玉樓天半起笙歌，風送宮嬪笑語和。
月殿影開聞夜漏，水晶簾卷近秋河。
%
《夜上受降城聞笛》
作者：李益
回樂峰前沙似雪，受降城外月如霜。
不知何處吹蘆管，一夜徵人盡望鄉。
%
《桃花溪》
作者：張旭
隱隱飛橋隔野煙，石礬西畔問漁船。
桃花盡日隨流水，洞在清溪何處邊。
%
《烏衣巷》
作者：劉禹錫
朱雀橋邊野草花，烏衣巷口夕陽斜。
舊時王謝堂前燕，飛入尋常百姓家。
%
《春詞》
作者：劉禹錫
新妝宜面下朱樓，深鎖春光一院愁。
行到中庭數花朵，蜻蜓飛上玉搔頭。
%
《後宮詞》
作者：白居易
淚溼羅巾夢不成，夜深前殿按歌聲。
紅顏未老恩先斷，斜倚熏籠坐到明。
%
《贈內人》
作者：張祜
禁門宮樹月痕過，媚眼惟看宿鷺巢。
斜拔玉釵燈影畔，剔開紅焰救飛蛾。
%
《集靈臺・其一》
作者：張祜
日光斜照集靈臺，紅樹花迎曉露開。
昨夜上皇新授ꆼ，太真含笑入簾來。
%
《集靈臺・其二》
作者：張祜
虢國夫人承主恩，平明騎馬入宮門。
卻嫌脂粉汙顏色，淡掃峨眉朝至尊。
%
《題金陵渡》
作者：張祜
金陵津渡小山樓，一宿行人自可愁。
潮落夜江斜月裡，兩三星火是瓜州。
%
《宮詞》
作者：朱慶餘
寂寂花時閉院門，美人相併立瓊軒。
含情慾說宮中事，鸚鵡前頭不敢言。
%
《近試上張水部》
作者：朱慶餘
洞房昨夜停紅燭，待曉堂前拜舅姑。
妝罷低聲問夫婿，畫眉深淺入時無。
%
《將赴吳興登樂遊原》
作者：杜牧
清時有味是無能，閒愛孤雲靜愛僧。
欲把一麾江海去，樂遊原上望昭陵。
%
《九月九日憶山東兄弟》
作者：王維
獨在異鄉為異客，每逢佳節倍思親。
遙知兄弟登高處，遍插茱萸少一人。
%
《赤壁》
作者：杜牧
折戟沉沙鐵未銷，自將磨洗認前朝。
東風不與周郎便，銅雀春深鎖二喬。
%
《泊秦淮》
作者：杜牧
煙籠寒水月籠沙，夜泊秦淮近酒家。
商女不知亡國恨，隔江猶唱後庭花。
%
《寄揚州韓綽判官》
作者：杜牧
青山隱隱水迢迢，秋盡江南草未凋。
二十四橋明月夜，玉人何處教吹簫。
%
《遣懷》
作者：杜牧
落魄江湖載酒行，楚腰纖細掌中輕。
十年一覺揚州夢，贏得青樓薄倖名。
%
《秋夕》
作者：杜牧
銀燭秋光冷畫屏，輕羅小扇撲流螢。
天階夜色涼如水，坐看牽牛織女星。
%
《贈別・其一》
作者：杜牧
娉娉嫋嫋十三餘，豆蔻梢頭二月初。
春風十里揚州路，捲上珠簾總不如。
%
《贈別・其二》
作者：杜牧
多情卻似總無情，唯覺尊前笑不成。
蠟燭有心還惜別，替人垂淚到天明。
%
《金谷園》
作者：杜牧
繁華事散逐香塵，流水無情草自春。
日暮東風怨啼鳥，落花猶似墜樓人。
%
《夜雨寄北》
作者：李商隱
君問歸期未有期，巴山夜雨漲秋池。
何當共剪西窗燭，卻話巴山夜雨時。
%
《寄令狐郎中》
作者：李商隱
嵩雲秦樹久離居，雙鯉迢迢一紙書。
休問梁園舊賓客，茂陵秋雨病相如。
%
《芙蓉樓送辛漸》
作者：王昌齡
寒雨連江夜入吳，平明送客楚山孤。
洛陽親友如相問，一片冰心在玉壺。
%
《為有》
作者：李商隱
為有云屏無限嬌，鳳城寒盡怕春宵。
無端嫁得金龜婿，辜負香衾事早朝。
%
《隋宮》
作者：李商隱
乘興南遊不戒嚴，九重誰省諫書函。
春風舉國裁宮錦，半作障泥半作帆。
%
《瑤池》
作者：李商隱
瑤池阿母綺窗開，黃竹歌聲動地哀。
八駿日行三萬裡，穆王何事不重來。
%
《嫦娥》
作者：李商隱
雲母屏風燭影深，長河漸落曉星沉。
嫦娥應悔偷靈藥，碧海青天夜夜心。
%
《賈生》
作者：李商隱
宣室求賢訪逐臣，賈生才調更無倫。
可憐夜半虛前席，不問蒼生問鬼神。
%
《瑤瑟怨》
作者：溫庭筠
冰簟銀床夢不成，碧天如水夜雲輕。
雁聲遠過瀟湘去，十二樓中月自明。
%
《馬嵬坡》
作者：鄭畋
玄宗回馬楊妃死，雲雨難忘日月新。
終是聖明天子事，景陽宮井又何人。
%
《已涼》
作者：韓翎
碧闌干外繡簾垂，猩色屏風畫折枝。
八尺龍鬚方錦褥，已涼天氣未寒時。
%
《金陵圖》
作者：韋莊
江雨霏霏江草齊，六朝如夢鳥空啼。
無情最是臺城柳，依舊煙籠十里堤。
%
《隴西行》
作者：陳陶
誓掃匈奴不顧身，五千貂錦喪胡塵。
可憐無定河邊骨，猶是深閨夢裡人。
%
《閨怨》
作者：王昌齡
閨中少婦不知愁，春日凝妝上翠樓。
忽見陌頭楊柳色，悔教夫婿覓封侯。
%
《寄人》
作者：張泌
別夢依依到謝家，小廊回合曲闌斜。
多情只有春庭月，猶為離人照落花。
%
《雜詩》
作者：無名氏
近寒食雨草萋萋，著麥苗風柳映堤。
等是有家歸未得，杜鵑休向耳邊啼。
%
《春宮曲》
作者：王昌齡
昨夜風開露井桃，未央前殿月輪高。
平陽歌舞新承寵，簾外春寒賜錦袍。
%
《涼州詞》
作者：王翰
葡萄美酒夜光杯，欲飲琵琶馬上催。
醉臥沙場君莫笑，古來征戰幾人回。
%
《送孟浩然之廣陵》
作者：李白
故人西辭黃鶴樓，煙花三月下揚州。
孤帆遠影碧空盡，惟見長江天際流。
%
《早發白帝城》
作者：李白
朝辭白帝彩雲間，千里江陵一日還。
兩岸猿聲啼不住，輕舟已過萬重山。
%
《渭城曲》
作者：王維
渭城朝雨浥輕塵，客舍青青柳色新。
勸君更盡一杯酒，西出陽關無故人。
%
《秋夜曲》
作者：王維
桂魄初生秋露微，輕羅已薄未更衣。
銀箏夜久殷勤弄，心怯空房不忍歸。
%
《長信怨》
作者：王昌齡
奉帚平明金殿開，暫將團扇共徘徊。
玉顏不及寒鴉色，猶帶昭陽日影來。
%
《出塞》
作者：王昌齡
秦時明月漢時關，萬里長征人未還。
但使龍城飛將在，不教胡馬渡陰山。
%
《清平調・其一》
作者：李白
雲想衣裳花想容，春風拂檻露華濃。
若非群玉山頭見，會向瑤臺月下逢。
%
《清平調・其二》
作者：李白
一枝紅豔露凝香，雲雨巫山枉斷腸。
借問漢宮誰得似，可憐飛燕倚新妝。
%
《清平調・其三》
作者：李白
名花傾國兩相歡，常得君王帶笑看。
解釋春風無限恨，沉香亭北倚欄杆。
%
《出塞》
作者：王之渙
黃河遠上白雲間，一片孤城萬仞山。
羌笛何須怨楊柳，春風不度玉門關。
%
《金縷衣》
作者：杜秋娘
勸君莫惜金縷衣，勸君惜取少年時。
花開堪折直須折，莫待無花空折枝。
%
